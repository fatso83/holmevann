---
layout: post
title:  "Bom på pipefiks"
date:   2018-09-11 23:01:00 +0100
---

# Forhistorie
Så lenge jeg kan huske har vi hatt problemer med vindnedslag i peisen
og ovnene når høststormene kommer og Nordavinden virkelig slår til.
Når dette har inntruffet har det vært nødvendig å klatre opp på
taket og spenne en papplate eller presenning foran hullene på 
nordsiden av pipa.

# På tide å fikse dette!
Det har jo vært en _hack_. Og _hacks_ er ok når det bare er meg selv,
men med utleie er ikke dette vært en holdbar langtidsløsning. Så da
tenkte jeg endelig å gjøre noe med det da jeg var her i august. Fram
med noe gammel mørtel, vinkelsliper og _smækk-smækk_: null presenning
mer. Nå var det noe _skikkelig holdbart_ der i steden. <code>#stolt</code>

![gjenmurt pipe](/assets/img/pipe_gjenmurt.jpg)

# Ojda
Det var visst ikke så lurt. For når nestemann kom på hytta viste det
seg at vi nå hadde fått et nytt problem. Et verre problem. For nå 
fikk man hyppig problemer med vindnedslag fra _sør_. Vinden har jo 
selvsagt ingen steder å gå når den kommer sørfra og søker nedover
i pipeløpet. 

# Ny runde
Når jeg kommer opp til helga nå skal jeg forsøke å gjøre noe med dette:

- slå ut det jeg murte ut på vesthullet
- lukke sørsiden _også_

Da håper jeg at jeg får en gjennomgående vindtunnel i øst-vest-retning som løser 
problemet, men jeg har ingen garanti for at det funker. Noe av
problemet er at det er _tre_ utløp i pipa. Funker ikke dette
så tester jeg å kjøpe tre [Dragon](https://www.pipehatt.com/products/dragon-selvjusterende-pipehatt-200mm) til våren. Men det blir styggere
og koster fort ti tusen :(

## Addendum etter fiksing:
Det viste seg at det gikk ikke an å kun få gjennomgående trekk, siden pipa var lukket på midten, 
så dermed endte jeg opp med kun å slå ut siden. Det er derfor nå kun stengt på
nordsiden. Virker å fungere fint, så vidt jeg kan se.

---
layout: post
title:  "Nye gassovner"
date:   2018-01-21 21:00:00 +0100
categories: oppgradering turtips
---

Da har vi fått ytterligere to gassovner på hytta, som bringer
totalen opp i fire gassovner. Med 4x4kW varme blir det kjapt
varmt i bingen!

Fikk også transportert inn parafin og ryddet ordentlig opp i boden.
Endelig fikk jeg brukt alle plastkassene jeg har transportert opp
og så ryddig tror jeg det aldri har vært i vedboden! Skjønte også 
at de ti sekstiliterssekkene jeg fikk kjørt inn tidligere ikke helt
monnet. De fylte bare opp 1/4 av boden ... Her må vi nok kjøre flere
omganger nærmere påske.

Dessverre hadde aggregatet gått fløyten etter siste utleie, og
det må nok til reparasjon. Ser ut som det var kjørt uten olje,
og lyden var ikke så veldig tillitsvekkende :-/

En deilig ting jeg fikk endelig ordnet opp i var kablingen av
batterikablene. Endelig så det litt mer profesjonelt ut - ingen
flere løse kabler som er håndtvunnet rundt en bolt! Fatteren 
hadde nok vært fornøyd.

Ble heldigvis også tid til [noen fine turer](https://www.instagram.com/p/BeUztGNAeSA)
i sola denne helgen også med gode venner. Anbefaler [turen ned
skaret ved Steinveggen](https://www.strava.com/activities/1368524898) om man
liker litt off-pistekjøring i løssnø.

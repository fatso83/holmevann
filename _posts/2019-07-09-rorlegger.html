---
layout: post
title:  "Uten vann :("
date:   2019-07-09 01:44:03 +0200
---
<!--categories: prosjekt diy-->

Denne helgen har innebåret dype daler og høye tinder - både bokstavelig og i oversatt betydning. Lørdagen brukte jeg sammen med Fredrik på å fikse ting inne og ute, og vi brukte 5t på å finne ut hvordan vi skulle få fylt tanken. Da vi omsider hadde greid å fylle tanken fant jeg ut at det ikke kom noe vann fra pumpa. Kun luft ...  Det virker da som om det er en utett kobling eller rør et eller annet sted. Ganske kjipt.

Det kan være en ettervirkning av en av leieboerne i vinter som glemte å tømme vannrørene. De var helt frosset neste gang jeg kom opp og det kan jo selvsagt ha skadet både rør og pumpe. Og i vinter fikk vi for første gang problemer med at vannpumpa måtte "luftes ut" før den trakk, noe som kanskje var et forvarsel om hva som kom.

Uansett er det ikke lett å skaffe rørlegger inne på vidda, så dette må muligens vente til vinteren. Fram til da må folk belage seg på å hente vann i bøtter :(

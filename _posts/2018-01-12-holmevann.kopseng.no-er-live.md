---
layout: post
title:  "Holmevann har fått sin egen hjemmeside"
date:   2018-01-12 10:48:12 +0100
categories: tech prosjekt diy
---

Denne siden skal etter hvert inneholde alt av informasjon om Holmevann, både
en liten prosjektblogg om hvordan ting på hytta endrer seg, og hva vi holder på å
fikse for tiden (inkludert alle utfordringene), men viktigere: _all informasjon man 
måtte trenge for å bruke hytta_ (selv om man ikke har vært der før).

Bakgrunnen for denne siden er nettopp at informasjonen om hytta er for fragmentert,
med noe informasjon på AirBnB, noe i Dropbox, noe i Evernote, noe på Google Maps, og
noe i Google Drive. Og alt lenket på kryss og tvers i en salig røre.

Jeg kommer til å starte veldig enkelt, men med tiden håper jeg å ha en "bruksanvisning"
som vil fungere som en offline-app man kan lagre på telefonen før besøk på hytta, 
og som man dermed kan referere til når man måtte komme over utfordringer.

[jekyll-docs]: https://jekyllrb.com/docs/home
[jekyll-gh]:   https://github.com/jekyll/jekyll
[jekyll-talk]: https://talk.jekyllrb.com/

---
title: "Informasjon for utleie"
layout: page
exclude: true
---

Les informasjonen under nøye før du kommer så det ikke blir noen overraskelser!
Mange spørsmål man måtte ha før man ankommer kan du også finne svar på i [Spørsmål og Svar-seksjonen](/faq) eller under [Viktig](/important).


<div id="toc-insert"></div>

## Kort om bruken av hytta
Så langt inn på fjellet har man ikke alt av byens komfort, så man må være litt selvhjulpen, men det er ingenting som er vanskelig. Jeg har laget et instruksjonshefte hytta som har detaljer om alt. Du kan lese det [her](https://docs.google.com/document/d/1NpuBRGMA6w90_756cMcHjl3q-KFJMSvRIDl7vA4wqi8/export?format=pdf), men jeg har også skrevet det ut og lagt det på hytta ;)

Strømmen slås på på hovedbryter på strømpanelet når du har kommet inn forbi inngangspartiet. Trenger du 220V til støvsuging er det en omformer du kan skru på på hemsen til høyre for stigen der batterier og regulatorer finnes. 220V-uttaket er i stua under tv-en. Alle andre uttak er 12V DC.

Parafinkaminen (Wallas) kan stå på under hele oppholdet (i hvert fall høst/vinter) - bare trykk på knappen så fort du har kommet fram og skru av når du stenger hytta. Det sørger for at det ikke er kaldt om morgenene.

Gassovnene gir rask varme når man kommer til kald hytte vinterstid. Dra dem ut i stua og sett dem på med en gang. Etterhvert vil varmen fra de trefyrte ovnene bidra og gi god lunk. Fint også å bruke gassovnene på soverommene for å gi litt lunk i madrassene om det er vinterstid. Når varmen først er kommet i veggene holder hytta veldig godt på den.

Opptil 4 mobiler kan lades fra laderen i stua ved CD-spilleren. Mikro-usb, USB-C og lightningkabel er på plass.

For å få vann må man skru på pumpen. Bryteren er over vasken, og man bør la vannet renne et halvt minutt første gangen siden det har stått lenge og kan komme litt grums. Pumpen bør skrus av etter hver gang, ellers kan den fort stå og dure.

Aggregatet står i en kasse utenfor østveggen. Siden vi har så kraftig solcelleanlegg skal det ikke være nødvendig å bruke dette annet enn i de mørkeste vintermånedene.

## Ankomst / hvordan kommer man til hytta
Vi har en parkeringsplass i Skallandslia i Eggedal, ca tre kvarters gange fra hytta. Den er tilgjengelig hele året og det måkes hyppig der vinterstid. Ønsker man å få kjørt inn seg selv eller bagasje med snøskuter kjører man til parkeringsplassen på Tempelseter. Går man inn derfra tar det ca 1t 20min. Se [kartsiden for sporlogg inn til hytta](/map.html#google-maps-vinterstid).

### Tekstlig beskrivelse til parkeringsplassen i Skallandslia (Bjørnerud)
Det tar 2t15m fra Oslo (uten stopp) til parkeringsplassen i tregrensen.

Kjør gjennom Eggedal sentrum, fortsett 4-5 min og ta av der det står Skalland, opp til Skallandslia. Hold til venstre i første veiskille og fortsett ca 7 min. Da ser man skiltet til høyre inn til Bjørnerud. Bjørnerudveien krever bompenger (45 kr kontant eller Vipps til 95488502 med registreringsnummer i detaljer). Gjør det gjerne på forhånd - det sjekkes veldig hyppig!

150m før veien slutter i et hyttetur finner du en stor parkeringsplass som er åpen for alle. Posisjon ser du på kartsiden lenket over.

Stien starter 100m videre innover, rett før veien avslutter i et hyttetun, og turen inn tar 45 min i godt tempo på stiene, omtrent samme vinterstid, men rundt en time med barn eller mye oppakning. Man jogger de 2,8 km ned til bilen på under tyve min uten oppakning.

En hvilken som helst bil holder for å komme seg opp til parkeringsplassen vi har på fjellet: du trenger ingen heftig SUV, men vinterstid er det greit å ha hurtigkjetting i bakhånd. Fra parkeringsplassen tar det et kvarter å kjøre ned til bygda der det er en stor SPAR-butikk. 

## Senger og sengetøy
Det er ni sengeplasser på hytta. Ett "master bedroom" med en dobbeltseng, et gjesterom med tre senger, en hems ved pipa med to madrasser og en adskilt hems med ytterligere to madrasser (ca 1m brede). 

Man må ta med eget sengetøy eller en lakenpose. Det er dessverre vanskelig for oss å tilby ferdig oppredde senger av logistikkgrunner.

<!--h1 id="bed-linens-en" lang="en">
Regarding bed linens and towels things get more tricky in such remote locations. It is practically impossible for us to change linens or towels between each stay, as it takes us a full day to travel in and back from Oslo. Therefore guests either have to bring their own or a silk sleeping bag liner. Alternatively you could stop by our house on the way and we can provide you with both.

When one wants uniqueness and remoteness in the wild, miles from civilization, these are some of the comforts it is not possible to supply, unfortunately. -->

## Turtips vinterstid
Tips til to enkle, men fine turer med veldig fin utsikt er 

1. [Holmevann-Fiskeløysingen-Dunkeli-Neverfantetjenn-Holmevann. ](https://www.strava.com/activities/1368524898) tar ca 2t-2t30min. Klikker du på lenken ser du at vi har kjørt ned i skaret ved Neverfantetjenn for å kjenne på litt løssnøkjøring (med vanlige langrennski), men man kan også fortsette i løypene ned fjellet til Istjenn og gå tilbake til hytta. Tar omtrent like lang tid.

2. Tur på baksiden av Holmevassnatten. Bare gå til løypene på nordenden av vannet og følg løypene på baksiden av fjellet. Man kan velge å bryte på baksiden av Holmevassnatten og kjøre direkte ned til hytta, eller man kan fortsette 500m lenger og kjøre ned i skaret ved Drotninggutua.
Ca 2t. 

Det ligger 2 (3?) turkart for området på hytta, så dere trenger ikke kjøpe med kart :-) Det er også et stort kart som ligger på toppen av det store skapet i stuen som egner seg til å studere på stuebordet.

Det er mange andre turer man kan gå så klart, og vil man ha en skikkelig dagstur kan man planlegge [en tur innom Gråfjell, Ranten og Høgevarde](https://peakbook.org/no/tour/103240/Vandring+p%C3%A5+Norefjells+tak+-+Gr%C3%A5fjell%2C+H%C3%B8gevarde+....html). Sistnevnte har en DNT turisthytte med overnattingsmuligheter (om man skulle bli skikkelig slitne ...)

## Fisking
Fiskekort kan man få kjøpt via appen [AnglerID](https://www.anglerid.com/). Man kan også kjøpe et fysisk kort i turistbua i Eggedal sentrum eller [Solbua i Prestfoss](https://solbua.no).

Har dessverre dårlig med tips til sluk og fluefiske, for vi har pleid å bruke garn. Vi deler båt med nabohytta og den er derfor ikke til utlån ... 

Man får kjøpt levende mark i butikken Solbua i Prestfoss eller en butikk i Eggedal sentrum.

### Generelt om fisket i Holmevann:
det er masse sik og en del ørret. Siken pleier å holde seg i midten av annet og ørreten holder seg langs land. Det vaker ofte i overflaten i nærheten av hytta, så det kan godt være muligheter der. Et annet godt sted er å sjekke kartet over Holmevann som henger på hytta: der det er elveutløp (eller pleide å være elveutløp) står ofte ørreten! Den liker å gyte i gamle bekkefar, så ta på deg støvler og gå langs øst og nordbredden av vannet.


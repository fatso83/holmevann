- q: Er det strøm der?
  a: > 
      Ja, det er 12V strøm, som i en bil, men ikke 220V som i et vanlig hus.
      Laptopen din bør ligge igjen hjemme.
      Forøvrig er det radio, cd-spiller, usb-ladere til telefoner, m.m.
      Strømmen kommer fra et solcellepanel. Vinterstid kan det bli smått med lading
      og da bør man lade batteriene via Honda-aggregatet som står i boden.

- q: Er det innlagt vann der?
  a: > 
      Vi har en frostfri tank under hytta, og så lenge det er vann i den er det 
      vann i springen. Går den tom må man ned til vannkanten (7m) og hente mer.
      Vannet er godt og kan selvsagt drikkes.
      Vinterstid må man hakke eller bore hull i isen.

- q: Er det utedo der?
  a: > 
      Vi har kjøpt et <a href="https://www.cinderellaeco.com/no/hytte-og-fritid/cinderella-gas/">
      Cinderella gasstoalett</a> som har samme komfort som du er vant med hjemme.
      Alt blir brent til aske, luktfritt og stille. Eget toalett til tiss.


- q: Kan jeg komme dit uten bil?
  a: >
      Det er mye enklere med bil, men det går an å bruke kollektivtransport.
      Anbefaler tog+buss fra Oslo-Hønefoss-Åmot-Eggedal, ca 2t 50m (vs 2t med bil). 
      Jeg ville tatt taxi opp på fjellet til parkeringsplassen for å spare meg for 1,5-2t gåing.  
      Er dere flere ville jeg bestilt minibusstaxi på forhånd (ca 500kr).

- q: Kan man kjøre helt fram? 
  a: Nei, det er 45 min på ski eller på beina fra parkeringsplassen. Se kartsiden. Vinterstid kan man bli kjørt inn på snøskuter.

- q: Er det en parkeringsplass man kan bruke?
  a: Ja, du kjører inn bomveien til Bjørnerudsæter (husk 40kr cash!) og fortsetter til fellesparkeringen, 100m før veien slutter. Se kartsiden.

- q: Kan man dusje? Hvordan håndterer man hygiene?
  a: > 
      Ja, det er dusj, men det er noen praktiske begrensninger ... 
      Det innebærer at man må koke opp mye vann på forhånd, 
      blande til passe temperatur i 10l bøtter og dusje veldig kjapt,
      spesielt om man er flere personer, men det går absolutt an.
      Sjeldent man gidder det på en helgetur, men i påsken blir det 
      alltid en dusj :)
      Anbefaler å ta med to håndkleder per person, ett bittelite til
      kroppsvask etter tur (kok opp en kjele vann og ha i vasken), og 
      ett til å tørke kroppen med. Ingen grunn til å lukte hest :)


- q: Antall sengeplasser?
  a: 9. Dobbeltseng (2), gjesterom med køyeseng (2) og sovesofa (1), todelt hems med 2+2 madrasser. Plass til flere barn.

- q: Er ved, gass og propan inkludert, eller må jeg ta med selv?
  a: Det er inkludert.

- q: Hvilke koke- og stekemuligheter finnes det?
  a: >
      Mange. Det er en stekeovn som går på gass. Den funker fint til brødbaking og alt annet. 
      Det er også gassbluss for kjapp matlaging, i tillegg til en 
      stor vedfyrt ovn som både har ovnskammer man kan steke stek i og store overflate
      man kan koke opp flere kasseroller samtidig.

- q: Hva finnes av kjøkkenutstyr?
  a: Kniver (ikke de skarpeste, men vi har knivskjerper!), fjeler, stekepanner, kasseroller, jerngryte og vaffeljern.

- q: Er det fisk i vannet? Trenger man fiskekort?
  a: >
      Mye fisk, men jeg kan ingenting om stangfiske ... pleier å sette garn og får da masse sik og noen få ørret.
      Du trenger fiskekort, men det kan du <a href="https://www.anglerid.com/lastnedapp">kjøpe via appen Angler ID</a>!
      Du kan også kjøpe fysisk fiskekort i turistinfoen i Eggedal. I Eggedal får man også kjøpt mark (også i Solbua i Prestfoss).

- q: Er det fiskeutstyr eller båt der?
  a: Det er dessverre dårlig med fiskeutstyr. Vi får kanskje ordnet med dette ila vinteren 2019/2020.


- q: Finnes det noe webkamera på hytta?
  a: >
      Nei, dessverre, men det finnes mange i områdene rundt.  
      <a href="https://bernhardsen.as/solstua/tempelseter-besserud.htm">Denne siden<a> har mange relevante kameraer 
      (blant annet Tempelseter og Gråfjell), og <a href="https://hogevarde.no/vaer-og-webcam/">Høgevarde hyttefelt</a> 
      har også noen.

- q: Kan man få snøskutertransport?
  a: > 
      Ja, kan bli kjørt inn fra Tempelseter, som er utgangspunktet for løypemaskinene, 
      så lenge det er nok snø (typisk sent desember). Anbefaler dette spesielt om man har mye å bære på. 
      Jeg setter deg i kontakt med en løyvehaver. Kostnad ca 800kr hver vei.

- q: Er det oppkjørte løyper?
  a: >
      Ikke helt fram til hytta, men halve veien. De oppkjørte løypene er under ti minutter rolig skigange fra hytta. Se kartsiden 
      for løypestatus m.m.

- q: Bør man gå på ski fra Tempelseter eller parkeringsplassen?
  a: > 
      Vinterstid anbefaler jeg de som ikke har vært på hytta før å benytte seg av snøskutertransport. Det blir tidlig mørkt 
      og det er greit å ha snøskuterspor å følge (om det ikke er plass på sleden).

- q: Jeg får ikke hetten på gassflaskene til å sitte! Og det kommer ingen gass.
  a: > 
      Plasthettene som skal sitte på gassflaskene kan være litt vanskelige å få på. Du må bare bruke nok 
      kraft når du trykker dem ned. Når de sitter riktig skal du kunne løfte flaskene etter hetta.
